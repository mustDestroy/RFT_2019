Követelmény specifikáció
------------------------

Jelenlegi helyzet:
------------------

Jelenleg az Eszterházy K. Gyakorló Iskolában nincsen semmilyen nyelvtanulási folyamatot támogató/fejlesztő saját program.
A diákok kizárólag papír alapú eszközöket és interneten található interaktív feladatokat használnak a tanuláshoz, vizsgázáshoz.
Jelenleg a sok tesztlap, gyakorlólap kinyomtatására rengeteg papírt használ fel az iskola. Ezzel a projektel szeretnénk
környezetünk megóvásához hozzájárulni.

Vágyálom rendszer leírása:
-------------------------

Olyan számítógépes asztali alkalmazás készítése, amely az írásbeli (papíron történő) vizsgázást, esetleg gyakorlást tudja
helyettesíteni digitálisan, valamint az oktatók és tanárok mindennapi teendőinek elvégzésében is segítséget tud nyújtani.
Mindezt legfőképp az iskola környezettudatosabb működésének érdekében szeretnénk megvalósítani - a papír alapú dokumentumok
rengeteg környezeti erőforrást emésztenek fel, sok helyet foglalnak, tehát egyre kevésbé ideálisak az intézménynek.
Emellett olyan programot tervezünk készíteni, amely nem feltétlen csak az angol, de később akár francia, német, stb...
nyelvek, vagy akár más tantárgyak (matematika, történelem, földrajz, stb...) digitális tanítását, számonkérését is
lehetővé tenné.
Az alkalmazást az informatika terem 20 számítógépére tervezzük, minden eszközön egymástól független működéssel.
Az említett számítógépek átlagos iskolai gépek, Windows operációs rendszerrel - a fő cél az, hogy a készített
program ezeken hibamentesen működjön.


A rendszerre vonatkozó pályázat, törvények, rendeletek, szabványok és ajánlások felsorolása
-------------------------------------------------------------------------------------------

A riport alapján a megrendelő elvárásai a következők:

--ID--		--NÉV--					--KIFEJTÉS--
EE_KOV_001	Egyszerű, letisztult felület		Mindenképp a tanulók számára érthető, könnyen kezelhető felületet szeretnénk
EE_KOV_002	Játékos megoldások			Fontos, hogy az oktatás játékos formában történjen, hogy a kisiskolások számára
							 minél élvezhetőbb legyen a tanulás folyamata
EE_KOV_003	Tantárgy független	 		A programot a jelenleg oktatott összes tantárgy tanítására szeretnénk használni
EE_KOV_004	Felület					A könnyű elérés érdekében szeretnénk webes és Android környezetű felületet is.
EE_KOV_005	Egyéni játék				Egy iskolás által kezelt programot kell létrehozni
EE_KOV_006	Jutalomrendszer				Jutalomrendszer, amiben piros pontokat és matricákat lehet gyűjteni.
EE_KOV_007	Adatvédelem				Az adatokat szigorúan a GDPR-nak megfelelően kell kezelni.
EE_KOV_008	Feladatok				A felület alkalmas legyen különböző témájú feladatok összeállítására.
EE_KOV_009	Helyesség				Az oktatáshoz feltétleb működési, tartalmi, fogalmi, és nyelvtani hibák nélküli
							 programra van szükség
EE_KOV_010	Megbízhatóság				Az alkalmazás legyen stabil, ne fagyjon ki és ne omoljon össze, különösen amikor
							 egyszerre sok felhasználó használja
EE_KOV_011	Hatékonyság/magas teljesítmény  	A korlátozott iskolai erőforrásokhoz alkalmazkodva ne legyen magas a rendszer-
							 követelmény, a gyenge gépeken is jól működjön
EE_KOV_012	Visszejelzés				A diákoknak lehetőséget ad az aktuális témakörről visszajelzést írni


Szabad Riport
-------------
	
	- Hogyan működjön az új rendszer, hogyan működjön a már meglévő rendszerekkel?
	- Az új programnak az iskola 2 informatikai termében lévő számítógépeken kell, hogy működjön. Ez összesen 35-40 számítógépet jelent.
	  Ezek mindegyikén Windows 10 rendszer van, interneteléréssel.
	- Milyen szofvert képzeltek el ?
	- Egy olyan szofvert képzeltünk el, amelynek segítségével a diákok vizsgáztatása angol nyelvből digitális formában zajlana.
	- Hogyan működjön a szofver a belépéstől a kilépésig?
	- Kollégáimmal úgy képzeljük el a program működését, hogy minden diák leül a géphez, és elindítja az asztalról. Jó lenne, ha a program
	  a tanulót valamilyen módon azonosítaná mielőtt elkezdi kitölteni a tesztet, mivel a későbbiekben szükség lesz az egyértelmű azonosításra,
	  emiatt szükséges lenne egy kezdőképernyő ahol ezt el lehet végezni. A kezdőképernyőn az azonosítás mellett meg kelljen azt is adni, hogy
	  melyik osztályba jár, és melyik angol csoportba. Mivel van egy osztályon belül kezdő és haladó csoport is.
	  Miután a tanuló azonosította magát, csak utána tudja elkezdeni a tesztet. A feladatokat amiknek a szoftverben helyet kapnának
	  együtt állítottuk össze úgy, hogy 40 percbe beleférjen. Fontos lenne, hogy a kezdőképernyő után ki lehessen választani melyik tesztet
	  akarja kitölteni a diák. Kiválasztja mondjuk az egyiket, és akkor egy KEZDÉS gombra kattintva elindul a teszt. A következőkben minden
	  oldalon maximum 2-3 kérdés jelenjen meg. Egy nyelvtani teszt nagyjából 40 db mondatalkotásból áll. A mondatokat úgy kelljen megalkotni,
	  hogy a program kínálja fel a választható lehetőségeket. Legyen mindig 4 lehetőség, abból a diák válasszon ki egyet kattintásra, de a 
	  kattintás ne legyen végleges, ha meggondolja magát és másikat választ vél helyesnek, akkor az legyen megjelölve amit újonnan választott.
	  Szeretnénk elkerülni a gépelést, mivel az akkor is hibalehetőséget ad, ha esetleg jól tudja a választ, csak esetlegesen elgépeli.
	  Ha a tanuló biztos a válaszában, akkor a KÖVETKEZŐ gombra kattintva léphet át az új lapra. Az oldalak között visszalépni nem kell. Ha
	  végzett a tesztel, legyen egy KÉSZ gomb, és akkor a program bezárul, és valamilyen módon elmenti az eredményt. Az eredmény elmentésénél
	  fontos az azonosítás, mivel itt ez alapján fogjuk tudni ki hány pontot ért el. Az eredményekhez csak a tanárok férjenek hozzá.
	  Tegye lehetővé a program, hogy a kezdőképernyőről a tanárok be tudjanak lépni egy olyan felületre, ahol az eredményeket meg tudják tekinteni.
	  Tanárokat lehessen hozzáadni a rendszerhez, de azt csak tanár jogosultsággal lehessen megtenni.  
	- Mik a rendszer fontos tulajdonságai pl.: vizuális elemek, design, kezelhetőség?
	- Legyen a megjelenített tartalom színes. A gombok, a háttér, a kérdés stb. Nem szeretnénk, hogy szürke, vagy fekete-fehér legyen. Ja, és
	  nagyon fontos, még egy dolog, jó lenne ha az egyes feladatoknál felkínálhozna egy felezési segítség, amelyet a diák egyszer felhasználhat
	  a teszt kitöltése során ha akar. Emellett ne jelenjen meg semmilyen tartalom ami gyerek szemének nem való.